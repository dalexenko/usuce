<HTML><HEAD>
<META http-equiv=Content-Type content="text/html; charset=windows-1251">
</HEAD>
<BODY bgColor=#eef1ed>
    <br><B>ФАКУЛЬТЕТ ТЕХНОЛОГІЇ НЕОРГАНІЧНИХ 
    РЕЧОВИН</B> <BR>Декан Галівець Юрій Дмитрович <BR>Зам. декана: Кольцова 
    Олена Геннадіївна, Проценко Вячеслав Сергійович 
    <P>На факультеті здійснюється навчання за такими спеціальностями: 
    <UL>
      <LI>хімічна технологія неорганічних речовин, де студенти вивчають основні 
      неорганічні процеси, технології виробництва кислот, лугів, мінеральних 
      добрив, адсорбентів, каталізаторів, особливо чистих речовин, знайомляться 
      з технологією та особливостями тонкого неорганічного синтезу, 
      електрохімічних і плазмохімічних виробництв. Навчання на старших курсах 
      передбачає грунтовну підготовку майбутніх спеціалістів за 6 
      спеціалізаціями, кожна з яких обіймає один з сучасних напрямків розвитку 
      технології неорганічних речовин. Після закінчення навчання за цим фахом 
      випускники працюють на заводах хімічних реактивів, коксохімічних 
      виробництвах, в цехах різноманітних підприємств хімічної галузі, 
      наприклад, ВАТ "Азот" (м. Дніпродзержинськ, м. Черкаси), "Стирол" (м. 
      Горлівка) стають співробітниками науково-дослідних заводських лабораторій; 

      <LI>хімічна технологія рідкісних та розсіяних елементів і матеріалів на їх 
      основі, де надається можливість набути технологічну спеціальність за 
      п'ятьма напрямками більш вузьких спеціалізацій, серед яких особливу увагу 
      привертають технології виробництва рідких і розсіяних елементів (цирконію, 
      германію, мангану та ін.), платинових і благородних металів, хімічні шляхи 
      їх одержання з вторинної сировини, основи проектування цих виробництв, 
      хімічна технологія матеріалів ядерної енергетики. На майбутніх фахівців 
      чекають виробничі колективи гірничо-збагачувальних комбінатів (м. Жовті 
      Води, Кривий Ріг, Орджонікідзе, Марганець), коксохімічних заводів України. 
      Випускники працюють на гірничо-металургійних комбінатах (м. Вільногірськ, 
      виробництво цирконію), хімічних заводах (м. Придніпровськ, виробництво 
      золота) та на інших відомих підприємствах галузі; 
      <LI>технічна електрохімія, де студенти вивчають основи теоретичної та 
      прикладної електрохімії, сучасні технології одержання металевих покриттів, 
      знайомляться з шляхами отримання різноманітних речовин електрохімічним 
      методом, застосуванням електрохімічних методів у сприянні охороні 
      навколишнього середовища. Особливим напрямком є вивчення технологій 
      виготовлення традиційних і нетрадиційних джерел струму. 
      <LI>екологія та охорона навколишнього середовища, за якою готують фахівців 
      з сучасних методів технології очищення стічних вод, газових викидів, добре 
      знайомих з екологічним моніторингом і можливими шляхами рекуперації 
      вторинної сировини, основами правової екології, та екології заповідників. 
      Спеціальність надає можливість вдосконалення своїх знань за 
      спеціалізаціями біо-, гео-, радіоекологія, екологія харчової 
      промисловості, хіміко-лісового комплексу, машинобудування. </LI></UL>
    <P><A name=#f02></A><B>ТЕХНОЛОГІЯ ОРГАНІЧНИХ РЕЧОВИН</B><BR>Декан Овчаров 
    Валерій Іванович<BR>Зам. декана: Бабець Володимир Васильович, Терещук Марина 
    Миколаївна 
    <P>Спеціальність "Хімічна технологія органічних речовин" готує працівників 
    для підприємств органічних речовин, мономерів, пластифікаторів, похідних і 
    допоміжних речовин для полімерних матеріалів, синтетичного палива та мастил, 
    розчинників та екстрагентів, хімічних засобів захисту рослин, особливо 
    чистих речовин, сировини для виробництва лікарських препаратів тощо. 
    <BR>Спеціальність дає можливість отримання фундаментальної технологічної 
    освіти за однією з спеціалізацій: 
    <UL>
      <LI>технологія органічного синтезу, де студенти поглиблено вивчають 
      процеси органічного синтезу, їх вплив на оточуючий світ, шляхи своєчасного 
      попередження небажаних екологічних змін в навколишньому середовищі; 
      <LI>технологія біологічно-активних препаратів, де слухачі докладно 
      розглядають питання виробництва засобів захисту рослин, вітамінів, окремих 
      груп лікарських препаратів і хімічних реактивів на підприємствах "малої 
      хімії", хімфармзаводах; 
      <LI>технологія поверхнево-активних речовин та синтетичних миючих засобів, 
      де студенти знайомляться з основами виробництва органічних речовин. 
    </LI></UL><BR>Спеціальність "Хімічна технологія фармацевтичних препаратів" 
    дає змогу отримати фах інженера-хіміка-технолога в галузі розробки 
    технології промислового виготовлення ліків, що характеризуються максимальним 
    терапевтичним ефектом, мінімальною побічною дією та зручні для вживання 
    хворими. Випускники цього профілю працюють на промислових 
    хіміко-фармацевтичних підприємствах, в медичних установах, фірмах, 
    лабораторіях з аналізу якості лікарських засобів. До спеціальності 
    відносяться підприємства, які є виробниками усіх видів лікарських засобів: 
    ліків на основі природної сировини, вітамінів, субстанцій, препаратів у 
    вигляді різноманітних випускних форм - таблеток, розчинів для ін'єкцій, 
    драже та ін. <BR>Спеціальність "Технологія переробки еластомерів" передбачає 
    вивчення ряду спеціальних дисциплін, пов'язаних з хімією та фізикою 
    високомолекулярних сполук, зі структурою гуми та особливостями 
    конструкційних матеріалів на її основі, основами матеріалознавства, 
    правилами створення еластомерних композицій. <BR>Навчання проходить за 
    спеціалізаціями: 
    <UL>
      <LI>технологія переробки еластомерів, де студенти знайомляться з 
      унікальними властивостями еластомерних матеріалів і технологією переробки 
      еластомерів, вивчають технологічні процеси виготовлення різноманітних 
      гумових виробів; 
      <LI>технологія проектування виробництва, що готує майбутніх фахівців з 
      технології проектування виробництв шин, гумо-технічних виробів, гумового 
      взуття; 
      <LI>розрахунок та конструювання виробів з еластомерів, яка пропонує 
      ознайомлення з базовими теоріями та сучасними напрямками конструювання 
      еластомерних виробів, загальними принципами їх розрахунку. </LI></UL>
    <P><A name=#f03></A><B>ФАКУЛЬТЕТ ТЕХНОЛОГІЇ ВИСОКОМОЛЕКУЛЯРНИХ 
    СПОЛУК</B><BR>Декан Коваленко Віктор Степанович<BR>Зам. декана: Афонін 
    Михайло Захарович, Рябік Павло Васильович 
    <P>На факультеті здійснюється підготовка фахівців за спеціальностями: 
    <UL>
      <LI>біотехнологія, де студенти ретельно вивчають теоретичні основи і 
      технологію виготовлення ферментних і білково-вітамінних препаратів, 
      знайомляться з сучасними методами переробки відходів промисловості і 
      сільського господарства, виробництвом їстівних грибів, біоконверсією 
      органічних речовин і рослинної сировини та іншими цікавими і 
      перспективними напрямками технології біосинтезу; 
      <LI>технологія жирів та жирозамінників, де студенти вивчають загальні 
      основи біохімії, особливості будови і властивості різних видів рослинних і 
      тваринних жирів, технологію їх добування, синтезу і переробки; 
      <LI>хімічна технологія високомолекулярних сполук, яка пропонує широкий 
      спектр спеціалізацій, що охоплюють питання хімії високомолекулярних 
      сполук, технології отримання і переробки цього унікального класу речовин, 
      основи проектування відповідних виробництв; 
      <LI>хімічна технологія переробки деревини та рослинної сировини, яка 
      пропонує вивчення хімії та технології рослинної сировини, деревини, 
      традиційних методів її переробки з одержанням технічних, побутових, 
      декоративних виробів, виробництв деревних плит і пластиків; 
      <LI>технологія переробки полімерів, де студенти одержують грунтовні знання 
      з хімії високополімерних сполук, вчаться легко орієнтуватися в сучасних 
      марках і технологіях одержання полімерів, знайомляться з технологією 
      виробництва синтетичних волокон, можливими шляхами їх подальшого 
      використання, діючими в Україні виробництвами, їх особливостями і 
      напрямками розвитку. Цікавим напрямком можливої спеціалізації освіти за 
      даною спеціальністю є вивчення технології створення полімер них плівкових 
      матеріалів і штучної шкіри, які знаходять все більше використання в 
      різноманітних виробництвах і повсякденному побуті; 
      <LI>фото- та поліграфічні матеріали, де студенти отримують знання з 
      загальної технології полімерних матеріалів, вивчають тонкощі технологій 
      виробництва плівки, магнітних носіїв, кінофотоматеріалів, знайомляться з 
      методами їх вдосконалення і обробки. </LI></UL>
    <P><A name=#f04></A><B>ТЕХНОЛОГІЯ СИЛІКАТІВ</B> <BR>Декан Голєус Віктор 
    Іванович<BR>Зам. декана: Сирота Олег Іванович, Ільченко Наталія Юріївна 
    <P>Навчання на факультеті ведеться за спеціальностями: 
    <UL>
      <LI>хімічна технологія тугоплавких неметалевих і силікатних матеріалів, що 
      готує фахівців з 14 спеціалізацій. Студенти вивчають загальну хімічну 
      технологію, виробництво скла, скляних волокон, склокристалічних 
      матеріалів, емалей та покриттів різного призначення (захисні, декоративні 
      тощо), знайомляться з правилами проектування виробництв, сучасними 
      методами захисту навколишнього середовища від впливу шкідливих виробничих 
      факторів. Широким напрямком навчання є технологія матеріалів для 
      машинобудівної промисловості і будівництва (функціональна, машинобудівна, 
      тонка та будівельна кераміка, гіпсові матеріали, цемент, азбестоцементні 
      вироби). Особлива увага приділяється підготовці фахівців з технології 
      матеріалів і виробів для електронної техніки, ознайомленню з сучасним 
      світовим досвідом і надбаннями вітчизняної науки у цьому напрямку; 
      <LI>обладнання переробних і харчових виробництв, де студенти вивчають 
      машини та устаткування різного технологічного призначення, що 
      використовуються в харчовій і переробній промисловості, засвоюють 
      теоретичні основи методів забезпечення експлуатаційної надійності 
      промислового обладнання, шляхи захисту його від корозії та зносу, заходи, 
      спрямовані на підвищення довговічності устаткування; 
      <LI>обладнання хімічних виробництв і підприємств будівних матеріалів, де 
      студенти вивчають особливості обладнання та умови його роботи на 
      підприємствах хімічної галузі, можливі види ушкодження машин і механізмів 
      під впливом корозії (у вологих, агресивних та інших несприятливих робочих 
      середовищах), сучасні методики антикорозійного захисту обладнання і 
      споруд. Під час навчання слухачі також знайомляться з обладнанням 
      підприємств будівельних матеріалів, його роботою, призначенням, 
      обслуговуванням, заходами, що направлені на підвищення строку його 
      працездатності. </LI></UL>
    <P><A name=#f05></A><B>MЕХАНІЧНИЙ ФАКУЛЬТЕТ</B> <BR>Декан Ситар Володимир 
    Іванович<BR>Зам. декана: Моїсеєнко Світлана Петрівна, Міняйло Юрій 
    Григорович 
    <P>Факультет здійснює підготовку фахівців за спеціальностями: 
    <UL>
      <LI>обладнання хімічних виробництв і підприємств будівельних матеріалів, 
      де студенти, в залежності від обраної спеціалізації, знайомляться з 
      складом, функціонуванням, доглядом, ремонтом і модернізацією машин і 
      обладнання підприємств органічних, неорганічних, фармацевтичних 
      виробництв, виробництв будівельних матеріалів, пластмас, вивчають сучасну 
      екологічну техніку; 
      <LI>технологія машинобудування, де слухачі отримують грунтовні знання з 
      питань конструювання, проектування та технологій розробки машин, 
      робототехнічних комплексів, вивчають системи автоматизованого 
      проектування; 
      <LI>автоматизоване управління технологічними процесами, де студенти 
      докладно вивчають зміст, засоби та можливі способи автоматизації, 
      доцільність її впровадження на конкретній робочій лінії для поліпшення 
      технологічних і хіміко-технологічних процесів, умов теплоенергетичних 
      виробництв. Майбутні фахівці знайомляться з особливостями автоматизації 
      процесів і виробництв нафтової і газової промисловості, здійсненням 
      екологічного моніторингу; 
      <LI>метрологія та вимірювальна техніка, де студентів навчають встановленню 
      одиниць вимірів, створенню еталонів одиниць, ознайомлюють з напрямками 
      розробки методик точних вимірів, сучасною вимірювальною технікою. Фахівець 
      цього напрямку повинен набути широкого кола знань з питань перевірки, 
      встановлення та засвідчення сировини, напівфабрикатів, матеріалів, 
      виробничих процесів, готових виробів, приладів тощо стосовно їх 
      відповідності до єдиних норм і правил, встановлених державними вимогами; 
      <LI>теплоенергетика, що пропонує курси теплотехнології, енергозбереження, 
      енергетики теплотехнології, які зв'язує з особливостями підприємств 
      різного профілю. Студенти вивчають теплотехнологію виробництв, їх 
      обладнання, системи споживання теплової та електричної енергії. 
    </LI></UL>Особливо звертають на себе увагу спеціальності, впровадження яких 
    викликано вимогами сьогодення, розвитком прикладної математики, кібернетики, 
    інформаційних технологій, їх використанням у виробництві, медицині, 
    економіці - економічна кібернетика, спеціалізовані комп'ютерні системи, 
    інформаційні управляючі системи і технології. 
    <P><A name=#f06></A><B>ЕКОНОМІЧНИЙ ФАКУЛЬТЕТ</B> <BR>Декан Кіор Борис 
    Антонович<BR>Зам. декана: Колесніков Володимир Петрович, Іванова Марина 
    Володимирівна 
    <P>Економічний факультет університету - наймолодший в УДХТУ. Заснований у 
    травні 1995 року на базі економічної спеціальності факультету технології 
    органічних речовин, сьогодні він став одним із найбільших факультетів вузу, 
    який здійснює підготовку бакалаврів, спеціалістів і магістрів економічного 
    профілю. До складу факультету входять 5 кафедр (з них дві - випускаючі) і 
    лабораторія маркетингових досліджень. На факультеті ведеться значна робота з 
    комп'ютеризації навчального процесу. Створено науково-програмний комплекс 
    "прогноз", який широко використовується у викладанні багатьох дисциплін, 
    проведенні курсового та дипломного проектування. Факультет здійснює 
    підготовку фахівців за спеціальностями: 
    <UL>
      <LI>економіка підприємства, де студенти ретельно вивчають економічний 
      механізм функціонування підприємств, знайомляться з організацією 
      виробництва, плануванням діяльності підприємств, їх оподаткуванням, 
      економічним обгрунтуванням господарських рішень. Серед багатьох 
      обов'язкових для вивчення курсів особливою увагою студентів користуються 
      "Стратегія підприємств", "Господарське законодавство", 
      "Зовнішньоекономічна діяльність", "Реклама та стимулювання збуту". 
      Майбутні економісти вивчають питання організації біржової діяльності, 
      управління затратами, здійснення приватизації державних підприємств, 
      економіку природокористування, освоюють техніку автоматичної обробки 
      економічної інформації; 
      <LI>менеджмент організацій, де студенти опановують основи управління 
      трудовими ресурсами, персоналом підприємств, вивчають організацію 
      виробництва, планування його діяльності, фінанси та управління 
      інвестиціями, розглядають питання економічного ризику і можливі шляхи його 
      вимірювання, організації і техніки зовнішньоекономічних операцій. 
      Враховуючи сучасний розвиток науково-технічного прогресу і специфіку 
      майбутньої роботи, кожен студент-менеджер повинен отримати грунтовні 
      знання з курсів "Прикладне програмне забезпечення", "Система технологій", 
      "Економетрія", орієнтуватись в питаннях управління матеріальними 
      ресурсами, ознайомитись з основами бізнесу, страхової справи, етикою 
      ділового спілкування; 
      <LI>маркетинг, де слухачі опановують промисловий та міжнародний маркетинг, 
      організацію та комерційну діяльність посередницьких підприємств, їх 
      економіку, знайомляться з товарознавством, розробкою товару, вивчають 
      теоретичні основи прогресивних технологій, інформаційні системи маркетингу 
      та багато іншого. Випускники факультету вливаються в трудові колективи 
      економічних відділів державних підприємств, працюють в банках, на біржах, 
      відкривають власну справу. </LI></UL>
    <P><A name=#f07></A><B>ФАКУЛЬТЕТ ДОВУЗІВСЬКОЇ ПІДГОТОВКИ</B> <BR>
    <P>Декан Ковбик Анатолій Анатолійович</P>
    <P>У 1990 р. на основі підготовчого відділення та підготовчих курсів була 
    створена нова структура - Факультет довузівської підготовки В 1993 р. 
    факультет відкрив підготовче відділення для іноземних громадян. Створення 
    такої структури зумовлено необхідністю побудови органічного зв'язку між 
    середніми навчальними закладами і університетом, потребою підтримки 
    сільської молоді віддалених районів Дніпропетровщини, сусідніх областей щодо 
    здобуття освіти, розширення підготовки іноземних громодян до навчання у 
    вищих навчальних закладах України. Всі форми підготовки для вступу до 
    Українського державного хіміко-технологічного університету зосереджені на 
    факультеті.</P>
    <P>Факультет складається з таких підрозділів: підготовче відділення для 
    громадян України, підготовче відділення для іноземних громадян, підготовчі 
    курси.</P>
    <LI><B>Підготовче відділення для громадян України</B> 
    <P>Телефон 47-46-94</P>
    <P></P>
    <P>Підготовче відділення створено в 1971 році і здійснює підготовку 
    абітурієнтів за всіма спеціальностями університету.</P>
    <P>Метою організації підготовчого відділення стала нагальна потреба в 
    створенні умов для підвищення загального рівня знань або поновлення у 
    пам'яті знань, одержаних в школі, для працюючої робітничої і селянської 
    молоді та демобілізованих з армії юнаків, які бажали продовжувати навчання в 
    університеті.</P>
    <P>На підготовчому відділення можуть навчатися громадяни,які мають середню 
    освіту.Слухачі зараховуються на навчання за результатами співбесіди.</P>
    <P>Навчання на підготовчому відділенні проводять викладачі університету за 
    денною формою. Слухачі забезпечуються гуртожитком</P>
    <P>Після закінчення навчання слухачі підготовчого відділення складають 
    випускні іспити, які прирівнюються до вступних іспитів.</P>
    <P>Навчання на підготовчому відділенні здійснюється на договорній основі з 
    подальшим зарахуванням на бюджетні місця.</P>
    <P>Прийом документів проводиться з 1 вересня по 20 грудня.</P><BR><BR>
    <LI><B>Підготовче відділення для іноземних громадян</B> 
    <P>Телефон 47-46-94</P>
    <P>Український державний хіміко-технологічний університет здійснює навчання 
    іноземних громадян на підготовчому відділенні, а також на основних 
    факультетах з 1994 року. Вся робота здійснюється згідно з постановами 
    Кабінету Міністрів України та наказами Міністерства освіти і науки України, 
    законодавчими актами, що стосуються перебування іноземних громадян в 
    Україні. </P>
    <P>Для здійснення навчання іноземних громадян університет має відповідні 
    ліцензії, достатню матеріальну базу та кваліфікованих викладачів. Підготовка 
    іноземних громадян здійснюється на основі навчальних планів та робочих 
    програм, рекомендованих Міністерством освіти і науки та затверджених 
    ректором університету.</P>
    <P>Для здійснення міжнародних зв'язків з зарубіжними країнами, для агітації 
    та залучення на навчання на підготовче відділення та основні факультети 
    іноземних громадян в університеті існує міжнародний відділ.</P>
    <P>В університеті встановлені широкі міжнародні контакти з Польщею, 
    Німеччиною, Китаєм, Угорщиною, Австрією та деякими країнами Азії та Африки. 
    Ці контакти сприяють розробці нових технологій, створенню спільних 
    підприємств, обміну студентами та фахівцями.</P>
    <P>До послуг іноземних студентів і слухачів факультету довузівської 
    підготовки в університеті створена необхідна сучасна матеріально-технічна 
    база, що повністю забезпечує навчальний процес.</P>
    <P>Університет має лекційні аудиторії у необхідній кількості, навчальні 
    лабораторії, інформаційний комп'ютерний центр, унікальний вибір наукової 
    хімічної та технологічної літератури у бібліотеці, гуртожитки, спортивний 
    комплекс, спортивно-оздоровчий табір.</P>
    <P>Умови проживання в гуртожитку відповідають санітарно-гігієнічним нормам. 
    Іноземні студенти мають медичну страховку, перебувають на обліку в 
    студентській лікарні і мають можливість там лікуватись, а також займатися 
    усіма видами спорту в спорткомплексі університету.</P>
    <P></P>
    <LI><B>Підготовчі курси</B> 
    <P>Директор Трегуб Рима Федотівна</P>
    <P>Телефон 47-32-94</P>
    <P></P>
    <P>Підготовка до вступу до університету здійснюється через мережу 
    підготовчих курсів. На підготовчих курсах навчаються учні випускних класів 
    середніх шкіл, ліцеїв, гімназій, коледжів. Для підготовки іногородньої 
    молоді до вступу в університет працюють курси в промислово-розвинених містах 
    Придніпровўя, Донбасу, Західної України.</P>
    <P>Підготовчі курси працюють починаючи з вересня по липень (від 9-місячних 
    до одномісячних). Навчання на курсах на протязі навчального року - денні, по 
    суботах. Заняття на одномісячних курсах - щоденні. Іногородні слухачі на 
    одномісячних курсах забезпечуються гуртожитком. На підготовчих курсах 
    вивчаються такі предмети:хімія, математика, фізика та українська мова за 
    бажанням слухачів. Підготовчі курси працюють на контрактній основі.</P>
    <P>Для учнів 10-11 класів працює школа юних хіміків. Заняття проводяться в 
    суботу.</P>
    <P>Заняття на підготовчих курсах і в школі юних хіміків проводяться в 
    аудиторіях та лабораторіях університету з залученням висококваліфікованих 
    викладачів.</P>
    <P>Навчальний процес на факультеті довузівської підготовки органічно 
    поєднується з профорієнтаційною роботою, що дозволяє майбутнім абітурієнтам 
    усвідомлено обирати професію й краще адаптуватися до вимог і програм вищої 
    школи.</P>
    <P>В 2002 році за ініціативою та за підтримкою міського голови І.І.Куліченка 
    та ректора університету М.В.Бурмістра відкрито хіміко-екологічний ліцей.</P>
    <P>В ліцеї впроваджено поглиблене вивчення дисциплін природничо-наукового 
    циклу: хімії, фізики,математики, інформатики, екології, біології.</P>
    <P>Практичні заняття проводяться в кабінетах, учбових та науково-дослідних 
    лабораторіях, комп'ютерних залах університету. Ліцеїсти можуть користуватися 
    бібліотечним фондом вузу, брати участь у наукових конференціях, 
    науково-дослідних роботах, фестивалях.</P>
    <P><A name=#f08></A><B>ФАКУЛЬТЕТ ПІСЛЯДИПЛОМНОЇ ОСВІТИ</B><BR>
    <P>Декан - кандидат хімічних наук, доцент Анжела Миколаївна ВАКУЛІЧ </P>
    <P></P>
    <P>Факультет післядипломної освіти - це підрозділ УДХТУ, який був 
    організований у 1997 році на базі "Факультету підвищення кваліфікації".</P>
    <P>Сьогодні факультет здійснює свою діяльність за такими напрямами:</P>
    <LI>- перепідготовка спеціалістів (отримання іншої спеціальності на основі 
    здобутого раніше освітньо-кваліфікаційного рівня спеціаліста); 
    <LI>- підготовка фахівців на основі освітньо-кваліфікаційного рівня 
    молодшого спеціаліста; 
    <LI>- підвищення кваліфікації керівних працівників і спеціалістів народного 
    господарства, викладачів навчальних закладів І-ІІ рівнів акредитації. 
    <P>Останнім часом спостерігається тенденція актуалізації вищої освіти для 
    громадян, які вже мають певний фах, але працюють за іншою спеціальністю. 
    Таким фахівцям потрібна перепідготовка. Саме з метою задоволення потреб 
    дорослого населення в другій освіті була впроваджена система післядипломної 
    освіти в УДХТУ. Слід відзначити, що протягом двох останніх років постійно 
    збільшується чисельність слухачів та кількість спеціальностей, за якими 
    здійснюється перепідготовка. Факультет готує спеціалістів за всіма 
    спеціальностями, які ліцензовані в університеті. Одночасно на факультеті 
    можуть отримати другу вищу освіту 400 осіб.</P>
    <P>Навчання на факультеті здійснюється на контрактній основі, за заочною 
    формою навчання. За програмою перепідготовки можуть навчатися громадяни з 
    повною вищою освітою. Зарахування здійснюється за результатами співбесіди та 
    сплати коштів за перший семестр навчання.</P>
    <P>Високий рівень підготовки фахівців досягається завдяки 
    висококваліфікованим викладачам, які залучаються на факультет для 
    забезпечення навчального процесу (більше 100 докторів наук і доцентів 
    університету).</P>
    <P>Система підвищення кваліфікації, яка склалася в університеті ще у 1972 
    році, протягом 33 років надала послуги біля 25 тис. викладачам та 
    працівникам народного господарства. І сьогодні на факультеті працюють 
    короткочасні курси (до 72 годин) за різними напрямками, які надають кожному 
    бажаючому ширші можливості для оновлення, удосконалення, поглиблення своєї 
    професійної підготовки в прийнятній для нього формі.</P>
    <P>Випускники факультету післядипломної освіти після закінчення навчання 
    отримують диплом державного зразка.</P><A name=#f09></A><B>ФАКУЛЬТЕТ 
    ЗАОЧНОГО НАВЧАННЯ</B><BR>
    <P>Декан - кандидат технічних наук, доцент Олег Сергійович Наумов</P>
    <P>Заочний факультет розпочав свою роботу у 1954 році як заочне відділення 
    для працюючої молоді, яке згодом стало великим навчальним підрозділом у 
    структурі університету. </P>
    <P>Сьогодні на факультеті близько 200 навчальних груп, у складі яких 
    навчається понад 3500 студентів, з них 130 - на екстернатній формі навчання. 
    Підготовка здійснюється за 13 напрямами, що включають 25 спеціальностей.</P>
    <P>Прийом на заочну форму навчання здійснюється для підготовки фахівців за 
    освітньо-кваліфікаційними рівнями бакалавра, спеціаліста.</P>
    <P>Прийом документів від абітурієнтів, які мають намір вступити до 
    університету на контрактній основі, проводиться з 1 квітня по 31 липня, на 
    бюджетну форму - з 20 червня по 31 липня поточного року.</P>
    <P>Зарахування здійснюється за результатами співбесіди та іспитів і сплати 
    коштів за перший семестр навчання.</P>
    <P>На місця державного замовлення, як правило, приймаються особи, які 
    працюють за обраною спеціальністю. </P>
    <P>Співбесіда для абітурієнтів, у яких у документі про освіту немає оцінок 
    від 1 до 6 балів, проводиться у вигляді письмового тестування з таких 
    предметів: на спеціальності механічного профілю та напрям "комп'ютерні 
    науки" - фізики та математики; на економічні спеціальності - з математики 
    фізики та хімії; на технологічні спеціальності - з хімії або фізики за 
    вибором абітурієнта та математики.</P>
    <P>Абітурієнти складають вступні іспити у письмовій формі: на спеціальності 
    механічного профілю та напрям "комп'ютерні науки" - з фізики або математики 
    (профілюючий) за вибором абітурієнта та української мови (диктант); на 
    економічні спеціальності - з математики (профілюючий) та української мови 
    (диктант); на технологічні спеціальності - з хімії або фізики (профілюючий) 
    за вибором абітурієнта та української мови (диктант).</P>
    <P>За результатами співбесіди на 2-3 курс заочної форми навчання приймаються 
    випускники вищих навчальних закладів I - II рівнів акредитації, з якими 
    університетом створені навчально-науково-виробничі комплекси.</P>
    <P>На заочному факультеті є екстернат, як особлива форма навчання осіб 
    (екстернів), які мають відповідний освітній рівень, для здобуття ними 
    певного рівня вищої освіти (бакалавр, спеціаліст) шляхом самостійного 
    вивчення навчальних дисциплін і складання в університеті заліків та 
    іспитів.</P>
    <P>Зарахування до екстернату проводиться приймальною комісією у терміни, 
    визначені Правилами прийому до вищого навчального закладу.</P>
    <P>Навчання в екстернаті здійснюється на основі договорів (контрактів) між 
    університетом та підприємствами, установами, організаціями, або особисто 
    громадянами з відшкодуванням затрат згідно кошторису.</P>
    <P>У підготовці фахівців на факультеті приймає участь 
    професорсько-викладацький колектив, представлений висококваліфікованими 
    викладачами 39 університетських кафедр.</P><BR>
    <HR>
    <BR><A name=#f10></A><B>ДНІПРОДЗЕРЖИНСЬКИЙ ІНДУСТРІАЛЬНИЙ ТЕХНІКУМ 
    УДХТУ</B><BR>
    <P>З 2004 року Дніпродзержинський індустріальний технікум є структурним 
    підрозділом Українського державного хіміко-технологічного університету. Це 
    один з престижних закладів освіти в області. Багато років він є базовим для 
    11 вищих навчальних закладів І-ІІ рівнів акредитації Дніпродзержинського 
    регіону. </P>
    <P>Технікум готує фахівців в галузях економіки, права, різних технічних 
    напрямів за 10 спеціальностями:</P>
    <P>Механіко-технологічне відділення:</P>
    <LI>експлуатація та ремонт обладнання підприємств будівельних матеріалів; 
    <LI>виробництво тугоплавких неметалевих і силікатних матеріалів; 
    <LI>обслуговування та ремонт автомобілів і двигунів. 
    <P>Електротехнічне відділення:</P>
    <LI>монтаж, обслуговування засобів і систем автоматизації технологічного 
    виробництва ; <LIМОНТАЖ li споруд;< цивільних і підприємств 
    електроустаткуання експлуатація>
    <LI>обслуговування і ремонт електроустаткування автомобілів і тракторів. 
    <P>Економічне відділення:</P>
    <LI>економіка підприємства; 
    <LI>комерційна діяльність; 
    <LI>бухгалтерський облік. 
    <P>Юридичне відділення:</P>
    <LI>правознавство. 
    <P>На денному і заочному відділеннях навчається майже 1860 студентів. Працює 
    також спецфакультет, що здійснює підготовку та перепідготовку фахівців на 
    замовлення центру працевлаштування та різних підприємств.</P>
    <P>Дніпродзержинський індустріальний технікум - це ціле містечко, до якого 
    входять два навчальних корпуси, гуртожиток, їдальня на 200 місць, виробничі 
    майстерні, військово-спортивний комплекс з трома спортзалами, який включає 
    плавальний басейн, побутові приміщення та приміщення для занять спортивних 
    секцій. Подібне студентське містечко є не в кожному вищому навчальному 
    закладі . </P>
    <P>Щороку майже 550 хлопців і дівчат залишають наш технікум з дипломами 
    молодших спеціалістів. Вже утворилися цілі династії. </P>
    <P>Більше 20 років технікум очолює Ростислав Петрович 
  Сеймук.</P></LI></UL></LI></UL></BODY></HTML>
